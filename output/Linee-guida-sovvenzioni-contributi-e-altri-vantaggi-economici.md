# LINEE GUIDA PER LA CONCESSIONE E PER LA PUBBLICAZIONE DI SOVVENZIONI, CONTRIBUTI, SUSSIDI ED ALTRI VANTAGGI ECONOMICI

# IN ATTUAZIONE DEL “REGOLAMENTO SULLA TRASPARENZA E SUI CONTROLLI”

Revisione n. 1 del 14 ottobre 2022

Croce Rossa Italiana

# LINEE GUIDAPER LA CONCESSIONEE

# CROCE ROSSA ITALIANA

# PUBBLICAZIONE DI SOVVENZIONI, CONTRIBUTI, SUSSIDI ED ALTRI VANTAGGI ECONOMICI

# Revisione n. 1 del 14 ottobre 2022

# INDICE

1. Oggetto e finalità ...................................................................................................3
2. Principi generali.....................................................................................................3
3. Tipologie di contributi ............................................................................................4
4. Sottoscrizione di quote associative .......................................................................4
5. Erogazione di contributi per il finanziamento di borse di studio e premi di laurea        .5
6. Erogazione di contributi nei settori di attività istituzionale......................................5
7. Monitoraggio e rendicontazione ............................................................................6
8. Obblighi di pubblicazione e trasparenza................................................................6

# ALLEGATO A......................................................................................................... 7

# LINEE GUIDAPER LA CONCESSIONEE

# CROCE ROSSA ITALIANA

# PUBBLICAZIONE DI SOVVENZIONI, CONTRIBUTI, SUSSIDI ED ALTRI VANTAGGI ECONOMICI

# Revisione n. 1 del 14 ottobre 2022

# 1. Oggetto e finalità

1. Le presenti Linee Guida, adottate in attuazione del Regolamento sulla trasparenza e sui controlli e in linea con le previsioni normative di cui agli artt. 26 e 27 d.lgs. 14 marzo 2013, n. 33, disciplinano i criteri e le modalità per la concessione di sovvenzioni, contributi, sussidi, ausili finanziari e per l’attribuzione di vantaggi economici di importo superiore a 1.000 € (euro) ad enti, pubblici e privati, facenti parte della Rete associativa nazionale CRI o ad essa estranei, per la gestione ed erogazione dei servizi assistenziali, nonché per assolvere agli obblighi di pubblicazione alle condizioni previste dalla delibera dell’Autorità nazionale anticorruzione (ANAC) n. 751 del 10 novembre 2021.

2. Sovvenzioni, contributi, sussidi, ausili finanziari e ulteriori vantaggi economici di cui al comma 1 sono erogati dall’Associazione della Croce Rossa Italiana esclusivamente per il perseguimento dei fini istituzionali e degli obiettivi generali dell’Associazione di cui all’art. 1, comma 4, d.lgs. 28 settembre 2012, n. 178 e di cui al Titolo II dello Statuto CRI e in linea con la Strategia 2018-2030 e sue eventuali successive modifiche.

3. Ai fini delle presenti Linee guida sono da intendersi, per:

- a. “Associazione della Croce Rossa Italiana”: il Comitato Nazionale e le sue articolazioni regionali prive di autonomia giuridica ai sensi dell’art. 20.3, lett. c) dello Statuto CRI;
- b. “Rete Associativa Nazionale”: la Croce Rossa così come articolata in organizzazione locale, regionale e nazionale a norma dell’art. 20.3 dello Statuto CRI e quindi comprensiva dei livelli regionale e territoriale;
- c. “sovvenzione”: utilità economica rivolta a favorire un’iniziativa per la quale l’Associazione si fa carico dell’integrale onere economico tramite l’erogazione di fondi;
- d. “sostegno economico”: utilità economica rivolta a favorire una iniziativa per la quale l’Associazione si fa carico di una parte dell’onere economico tramite l’erogazione di fondi;
- e. “sussidio”: utilità economica a valenza latamente assistenziale e/o di mantenimento;
- f. “vantaggio economico”: utilità economica rivolta a favorire una iniziativa che non si sostanzia in una mera erogazione di fondi, ma che comprende una pluralità di elementi valutabili anche sotto il profilo economico quali l’utilizzo di beni di proprietà o nella disponibilità dell’Associazione, ovvero il conferimento di know how per il tramite di personale, strutture o servizi dell’Associazione;
- g. “sostegno economico”: l’insieme di sovvenzioni, contributi, sussidi e vantaggi economici.

4. Sono esclusi dall’ambito di applicazione delle presenti Linee Guida tutti i contributi che trovano la propria fonte in rapporti sinallagmatici (quali, a titolo esemplificativo, compensi per prestazioni svolte o servizi resi che dunque si configurano quale “corrispettivo”) o comunque prevedano l’integrale restituzione di quanto erogato (quale ad esempio contributi per il sostegno e lo sviluppo delle strutture decentrate come il Fondo per il sostegno e lo sviluppo dei Comitati territoriali CRI) o, ancora, che trovino la propria causa in fondi o finanziamenti di natura privata (a titolo esemplificativo, atti di liberalità).

# 2. Principi generali

1. Le presenti Linee guida sono state redatte in conformità alle prescrizioni dettate dalle normative vigenti, in materia e nel rispetto dei principi di:

# LINEE GUIDAPER LA CONCESSIONE

# CROCE ROSSA ITALIANA

# PUBBLICAZIONE DI SOVVENZIONI, CONTRIBUTI, SUSSIDI ED ALTRI VANTAGGI ECONOMICI

Revisione n. 1 del 14 ottobre 2022

# 2. Principi generali

1. sussidiarietà orizzontale;
2. economicità ed efficacia;
3. tempestività;
4. correttezza;
5. imparzialità, non discriminazione e parità di trattamento;
6. trasparenza e pubblicità;
7. proporzionalità e adeguatezza;
8. prevenzione e risoluzione dei conflitti di interessi.

# 3. Tipologie di contributi

1. Per le finalità di cui all’art. 1 e nel rispetto dei principi di cui all’art. 2, l’Associazione può:

1. iscriversi e versare quote associative ad enti o associazioni maggiormente rappresentative
degli ambiti statutari di volta in volta rilevanti a livello nazionale, regionale e internazionale,
nonché disporre contributi conseguenti all’appartenenza dell’Associazione al Movimento
Internazionale della Croce Rossa e della Mezzaluna Rossa;
2. erogare contributi per il finanziamento di borse di studio e premi di laurea al fine di favorire
e sostenere il proseguimento ed il completamento della formazione di soggetti meritevoli di
Università italiane o dell’Unione Europea;
3. erogare contributi o partecipare alle attività di sviluppo, anche attraverso accordi di
partenariato, nei settori della solidarietà internazionale e della cooperazione allo sviluppo,
nonché nei settori del sociale, volontariato, dell’emergenza e più in generale in ciascuno
degli ambiti statutari di intervento dell’Associazione, nel rispetto dei principi generali di cui
all’art. 2.

# 4. Sottoscrizione di quote associative

1. L’Associazione della Croce Rossa Italiana può aderire ad enti o associazioni maggiormente
rappresentativi degli ambiti di intervento o delle finalità statutarie rilevanti a livello nazionale o
internazionale.

2. La proposta di adesione è subordinata all’approvazione da parte Consiglio Direttivo Nazionale,
previa istruttoria presentata dalle articolazioni organizzative interessate e sottoscritta dal Segretario
Generale, tesa a rilevare la coerenza del fine istituzionale dell’ente o associazione con i principi e
gli obiettivi propri dell’Associazione della Croce Rossa Italiana, nonché a valorizzare i benefici
derivanti dall’adesione. All’adesione consegue la sottoscrizione della quota associativa e il periodico
versamento della stessa.

3. Lo stesso iter di cui al comma 2 è seguito dal Comitato Regionale o della Provincia autonoma
nell’ipotesi di adesione ad enti o associazione operanti, anche quali articolazioni, su scala regionale.

4. L’Associazione inoltre versa periodicamente contributi conseguenti alla sua appartenenza al
Movimento Internazionale della Croce Rossa e della Mezzaluna Rossa, devoluti rispettivamente alla
Federazione Internazionale delle Società di Croce Rossa e di Mezzaluna Rossa (FICR) e al
Comitato Internazionale della Croce Rossa (CICR).

# LINEE GUIDAPER LA CONCESSIONEE

# CROCE ROSSA ITALIANA

# PUBBLICAZIONE DI SOVVENZIONI, CONTRIBUTI, SUSSIDI ED ALTRI VANTAGGI ECONOMICI

# Revisione n. 1 del 14 ottobre 2022

# 5. Erogazione di contributi per il finanziamento di borse di studio e premi di laurea

1. L’Associazione della Croce Rossa Italiana può erogare contributi per il finanziamento di borse di studio o premi di laurea negli ambiti oggetto di attività istituzionale.
2. Per specifiche in merito alle modalità di erogazione dei contributi a tal fine rilevanti si rimanda al “Regolamento CRI per l’istituzione e il conferimento di premi di laurea” vigente pubblicato sul sito istituzionale CRI.

# 6. Erogazione di contributi nei settori di attività istituzionale

1. L’Associazione della Croce Rossa Italiana eroga i sostegni economici di cui alle presenti Linee Guida esclusivamente negli ambiti delle attività dell’Associazione, secondo le priorità di cui alla Strategia 2018-30 (e a quelle applicabili ratione temporis), in conformità ai Principi Fondamentali del Movimento Internazionale della Croce Rossa e della Mezzaluna Rossa.
2. Le attività e gli interventi possono essere svolti, per quanto d’interesse ai fini delle Linee Guida in oggetto, tramite:
- a) partecipazione alle attività di sviluppo attraverso accordi di partenariato con le Società Nazionali della Croce Rossa e Mezzaluna Rossa, altre associazioni, ONG, enti del Terzo settore, pubblica amministrazione o enti partecipati e controllati da pubbliche amministrazioni ed enti privati;
- b) erogazione di contributi nei settori della solidarietà internazionale e della cooperazione allo sviluppo;
- c) erogazione di contributi nei settori del sociale, salute, emergenze, volontariato e in ogni altro ambito di azione dell’Associazione.
3. Gli interventi sono individuati in coerenza con il Piano di azione approvato su base annuale dall’Associazione, contenente le priorità programmatiche, in linea con i principi e gli obiettivi strategici periodicamente stabiliti e fatto salvo quanto previsto al comma 6.
4. I soggetti destinatari dei contributi, sovvenzioni, sussidi sono individuati dall’Associazione nel rispetto del principio di rotazione, imparzialità e, ricorrendone i presupposti, di urgenza e secondo criteri di efficacia, economicità, unitarietà e trasparenza, nonché dei Principi Fondamentali dell’Associazione. È fatto divieto di erogare contributi a persone fisiche.
5. La proposta di concessione dei contributi o di partecipazione a progetti o programmi di cooperazione internazionale è approvata dal Segretario Generale e dal Presidente Nazionale che valutano l’intervento tenendo in considerazione, rispettivamente, la rispondenza alle priorità programmatiche previste dal Piano di azione di cui al comma 3, nonché gli obiettivi strategici dell’Associazione, tenuto altresì conto dei profili, anche economici, dell’operazione, su istruttoria presentata dalle articolazioni organizzative di volta in volta interessate.
6. Qualora la concessione dei contributi o la partecipazione a progetti o programmi non sia stata prevista in sede di programmazione annuale delle attività, la proposta, previa approvazione del Presidente Nazionale e del Segretario Generale, è sottoposta all’attenzione del Consiglio Direttivo Nazionale.

# LINEE GUIDAPER LA CONCESSIONEE

# CROCE ROSSA ITALIANA

# PUBBLICAZIONE DI SOVVENZIONI, CONTRIBUTI, SUSSIDI ED ALTRI VANTAGGI ECONOMICI

Revisione n. 1 del 14 ottobre 2022

# 7. Monitoraggio e rendicontazione

Per ogni progetto o programma di cui al seguente articolo viene individuato un Referente designato dal Segretario Generale con apposito provvedimento. Il Referente di progetto è anche responsabile del monitoraggio e della rendicontazione dei contributi o sovvenzioni concessi.

Alla concessione di contributi o somme di denaro per interventi di cui al presente articolo fa seguito apposito monitoraggio, reportistica e rendicontazione dei risultati da sottoporre all’attenzione del Segretario Generale e, per il suo tramite, nei casi di particolare rilevanza, al Consiglio Direttivo Nazionale.

# 1.

Il saldo del contributo assegnato per la realizzazione di iniziative e progetti è subordinato alla presentazione di un rendiconto analitico delle entrate e delle spese, corredata da regolare documentazione dei giustificativi di spesa, nella quale sia evidenziato l’utilizzo del contributo erogato dall’Associazione ed emergano dunque i risultati raggiunti.

# 2.

La concessione di sovvenzioni, contributi e vantaggi economici comporta per i soggetti richiedenti l'obbligo di realizzare le iniziative, attività o manifestazioni programmate. In caso di mancato, parziale o diverso utilizzo, è facoltà dell’Associazione della Croce Rossa Italiana, con apposito atto, procedere: al recupero, in relazione a quanto realizzato, di parte o in toto del contributo se liquidato; alla revoca di quanto concesso, se non ancora liquidato. Verificandosi quest'ultima fattispecie non verranno prese in considerazione le eventuali richieste di benefici economici presentate nell'anno successivo da parte dello stesso soggetto.

# 8. Obblighi di pubblicazione e trasparenza

# 1.

L’Associazione della Croce Rossa Italiana pubblica, nella sezione “Trasparenza” sottosezione “Sovvenzioni, contributi e vantaggi economici a favore di terzi” l’elenco delle sovvenzioni, contributi, sussidi e ausili finanziari di importo superiore a mille euro (1.000,00 €) corrisposti durante l’anno solare a favore del medesimo beneficiario, nonché i criteri e le modalità con cui sono erogate. L’elenco è pubblicato - a pena di inefficacia dei provvedimenti con cui sono disposti - in apposita tabella, allegata alle presenti Linee Guida (ALL. A), aggiornata su base annuale a cura delle Unità Operative interessate e pubblicata a cura del U.O. Affari Generali e Politiche terzo settore – Servizio Terzo settore e trasparenza.

# 2.

L’Associazione della Croce Rossa Italiana pubblica inoltre, nella sezione “Trasparenza” - sottosezione “Altri contenuti - Terzo settore”, l’elenco delle sovvenzioni, vantaggi, contributi o aiuti per un valore pari o superiore ad Euro 10.000,00 ricevute da parte di pubbliche amministrazioni e/o società controllate, ai sensi della l. 4 agosto 2017, n. 124, art. 1, co. 125-127. L’Associazione adempie detto obbligo anche rispetto alle sovvenzioni ricevute dai Comitati CRI, salvo che non decidano di provvedervi in via autonoma.

# 3.

Per tutti gli altri obblighi di pubblicazione si rinvia al Regolamento sulla trasparenza e sui controlli, pubblicato sul sito istituzionale.

# LINEE GUIDAPER LA CONCESSIONEE

# CROCE ROSSA ITALIANA

# PUBBLICAZIONE DI SOVVENZIONI, CONTRIBUTI, SUSSIDI ED ALTRI VANTAGGI ECONOMICI

# Revisione n. 1 del 14 ottobre 2022

# TAVOLA DELLE REVISIONI DELLE LINEE GUIDA

|N.|Data della delibera del Consiglio Direttivo Nazionale|Stato|
|---|---|---|
|0|14 ottobre 2022|Approvazione|
|1|============|Prima revisione|
|2|============|Seconda revisione|
|3|============|Terza revisione|
|4|============|Quarta revisione|
|5|============|Quinta revisione|

# Un'Italia che aiuta

# Croce Rossa Italiana

# Sovvenzioni, contributi, sussidi e vantaggi economici per l'anno______ erogati dall'Associazione di importo superiore a 1.000 €

|Beneficiario (ragione sociale e codice fiscale)|Unità Operativa|Norma o titolo a base|Importo|Responsabile dell'attribuzione|Data|Atti di concessione|
|---|---|---|---|---|---|---|
|Piano di azione CRI|Piano di azione CRI|Piano di azione CRI|Piano di azione CRI|Piano di azione CRI|Piano di azione CRI|Piano di azione CRI|
|Accordi di Partenariato|Accordi di Partenariato|Accordi di Partenariato|Accordi di Partenariato|Accordi di Partenariato|Accordi di Partenariato|Accordi di Partenariato|
|Delibera CDN|Delibera CDN|Delibera CDN|Delibera CDN|Delibera CDN|Delibera CDN|Delibera CDN|
|Statuto|Statuto|Statuto|Statuto|Statuto|Statuto|Statuto|
|Quota associativa|Quota associativa|Quota associativa|Quota associativa|Quota associativa|Quota associativa|Quota associativa|
|Premio di laurea|Premio di laurea|Premio di laurea|Premio di laurea|Premio di laurea|Premio di laurea|Premio di laurea|
|Altro|Altro|Altro|Altro|Altro|Altro|Altro|

