# Croce Rossa Italiana

# Organizzazione "Volontariato"

# ASSOCIAZIONE DELLA CROCE ROSSA ITALIANA ~ ODV

# CONSIGLIO DIRETTIVO NAZIONALE

Delibera n.94 del 30 settembre 2024

Oggetto: Modifiche al "Regolamento per l'accettazione delle donazioni dell'Associazione della Croce Rossa Italiana Organizzazione di Volontariato"

Il giorno 30 settembre 2024, il Consiglio Direttivo Nazionale dell'Associazione Croce Rossa Italiana Organizzazione di Volontariato regolarmente costituito

Visto il Dlgs. 28 settembre 2012, n. 178 e ss.mm.ii di riorganizzazione dell'Associazione della Croce Rossa Italiana a norma dell'art. 2 della legge 4 novembre 2010 n. 183;

Visto il vigente Statuto dell'Associazione della Croce Rossa Italiana;

Considerato che nel contesto sempre più digitale in cui l'Associazione della Croce Rossa Italiana opera, la raccolta fondi attraverso le piattaforme si è rivelata un elemento cruciale per il successo delle attività di fundraising: In un mondo in cui la presenza online è diventata sempre più predominante, la capacità di adattarsi e capitalizzare sulle opportunità offerte dalla raccolta fondi digitale è diventata essenziale per la sostenibilità e la crescita delle organizzazioni del terzo settore;

Considerata l'esperienza nel corso dell'emergenza COVID del 2020 nella quale l'utilizzo delle piattaforme esterne di raccolta ha permesso di raggiungere importanti risultati in termini economici per l'Associazione;

Valutata positivamente la proposta di implementazione dell'attuale Regolamento per l'accettazione delle donazioni dell'Associazione della Croce Rossa Italiana Organizzazione di Volontariato attraverso la riformulazione dell'art. che descriva e disciplini l'attività di raccolta fondi ed in particolare quella legata agli strumenti digitali;

Acquisito il parere positivo sulle modifiche da parte dell'U.O. Affari Generali e Legali;

Acquisito il parere favorevole da parte del Collegio dei Revisori dei conti, per conto della componente Dott. Anna Maria Raffuzzi presente nella seduta consiliare del 30 settembre u.s.

# DELIBERA

Di approvare le modifiche al Regolamento per l'accettazione delle donazioni dell'Associazione della Croce Rossa Italiana Organizzazione di Volontariato, cui testo che si allega alla presente ne costituisce parte integrante;

Di disporre la pubblicazione del Regolamento in oggetto così modificato sul sito istituzionale dell'Associazione nella sezione "Trasparenza" sottosezione.

# Croce Rossa Italiana

# Omantalkona Volontarato

"Trasparenza associativa Regolament?", sostituzione alla versione precedentemente pubblicata

Di trasmettere la presente delibera al Segretario Generale per gli adempimenti di competenza.

Il segretario verbalizzante

Presidente Nazionale

Rosarid Matia Gianluca Valastro

Pag: 2a 2

# CRΟCΕ RΟSSΑ ΙΤΑLΙΑΝΑ

# Regolamento per l’accettazione delle donazioni dell’Associazione della Croce Rossa Ιtaliana – Organizzazione di Volontariato

# Revisione 1 del 30 settembre 2024

Croce Rossa Italiana

# CRΟCΕ RΟSSΑ ΙΤΑLΙΑΝΑ

# Regolamento per l’accettazione delle donazioni dell’Associazione della Croce Rossa Ιtaliana – Organizzazione di Volontariato

# Revisione 1 del 30 settembre 2024

# INDICE

1. Oggetto e scopo del Regolamento ...................................................................................................... 1
2. Definizioni e normativa .................................................................................................................... 1
3. La donazione di modico valore .......................................................................................................... 2
4. La donazione di beni immobili ......................................................................................................... 3
5. Proposta di donazione, istruttoria e accettazione ........................................................................... 3
6. La raccolta fondi e l’attività di crowdfunding ................................................................................ 3
7. Eredità e legati testamentari ........................................................................................................... 4
8. Pubblicazione sul sito istituzionale ............................................................................................... 4
9. Trattamento dei dati personali ....................................................................................................... 4
10. Norme transitorie e finali ................................................................................................................ 4

# TAVOLA DELLE REVISONI DEL PRESENTE REGOLAMENTO

# CRΟCΕ RΟSSΑ ΙΤΑLΙΑΝΑ

# Regolamento per l’accettazione delle donazioni dell’Associazione della Croce Rossa Ιtaliana – Organizzazione di Volontariato

# Revisione 1 del 30 settembre 2024

# 1. Oggetto e scopo del Regolamento

1.1 Il presente Regolamento, al fine di fornire linee operative omogenee e trasparenti, nel rispetto della normativa vigente in materia¹, disciplina il procedimento di accettazione di donazioni di beni mobili, anche registrati, di beni immobili, di somme di denaro, di realizzazione di opere, beni o servizi disposti da soggetti terzi in favore e a beneficio dell’Associazione della Croce Rossa Italiana.

1.2 Il presente Regolamento rappresenta altresì uno strumento di trasparenza con lo scopo di assicurare chiarezza sulle modalità di acquisizione e di impiego delle donazioni ricevute.

1.3 La titolarità delle donazioni è riferibile solo ed esclusivamente all’Associazione quale soggetto giuridico e non alle singole articolazioni e strutture organizzative o ai singoli Comitati territoriali, quali soggetti giuridici autonomi e distinti rispetto al Comitato Nazionale, fatta salva l’applicazione di vincoli modali specifici.

1.4 Le donazioni devono essere rispondenti ai bisogni dell’Associazione, con esclusione di possibili ed eventuali conflitti fra gli interessi dell’Associazione e interessi privati.

1.5 Le donazioni devono essere gestite con modalità trasparenti e coerenti con l’immagine dell’Associazione.

1.6 L’Associazione, a proprio insindacabile giudizio, può accettare donazioni a seguito di una valutazione multidisciplinare rispondente ai seguenti criteri:

- finalità lecita della donazione;
- provenienza lecita dell’oggetto della donazione;
- compatibilità della donazione con l’interesse pubblico e con i fini istituzionali e statutari dell’Associazione;
- assenza di conflitto d’interesse tra l’Associazione e il donante;
- sostenibilità degli effetti della donazione sia in termini economici che organizzativi;
- Il donante, avuto riguardo anche all’eventuale profilo di “indegnità”, e fermo restando il possesso dei requisiti in linea con l’etica e i Principi della Croce Rossa Italiana, non deve avere, in particolare, riportato condanne per delitti contro il patrimonio o contro la Pubblica Amministrazione;
- Donazione aderente e rispettosa dell’etica e dei Principi ed idonea a promuovere positivamente l’immagine dell’Associazione.

1.7 L’Associazione si riserva di rifiutare qualsiasi donazione qualora in contrasto con quanto sopra esposto o, in generale, con le attività, i principi propri dell’Associazione.

1.8 Gli eventuali oneri di formalizzazione delle donazioni sono a carico del donante.

# 2. Definizioni e normativa

2.1 Per donazione s’intende quel contratto mediante il quale, per spirito di liberalità, una parte intenzionalmente arricchisce l’altra disponendo di un proprio diritto od obbligandosi a disporne senza conseguirne alcun corrispettivo. La donazione è caratterizzata da due elementi essenziali: lo spirito di liberalità (animus donandi) di colui che dona e l’arricchimento di colui che riceve la donazione, cui corrisponde l’impoverimento del donante.

¹ Oltre alle disposizioni codicistiche in materia, il presente regolamento tiene conto sia di quanto disposto in materia dal D.lgs. 117/2017 nonché dal D.lgs. 178/2012 altresì avuto riguardo alle modifiche apportate al decreto di Riordino della Croce Rossa Italiana introdotte con la Legge di Bilancio 2021 (legge 30 dicembre 2020, n. 178).

# CRΟCΕ RΟSSΑ ΙΤΑLΙΑΝΑ

# Regolamento per l’accettazione delle donazioni dell’Associazione della Croce Rossa Ιtaliana – Organizzazione di Volontariato

# Revisione 1 del 30 settembre 2024

# 2.2

Per donazione di modico valore intendiamo: “la donazione che ha per oggetto beni mobili ed è valida anche se manca l’atto pubblico, purché vi sia stata la tradizione. La modicità deve essere valutata anche in rapporto alle condizioni economiche del donante” (art. 783 del Codice civile).

# 2.3

Le donazioni possono essere:

- non vincolate: donazioni erogate senza che il donante, o comunque il terzo, ne limiti in qualche modo l’utilizzo;
- vincolate: sono quelle che il donante, o comunque il terzo esterno, assoggetta a vincoli che ne limitano l’utilizzo in modo temporaneo (vincoli di tempo o di scopo) o duraturo.

# 2.4

Nel caso in cui la donazione sia vincolata dal donante ad una determinata finalità - cd. “donazione modale” (art. 793 c.c.) - quest’ultima potrà essere accettata solo qualora sia giudicata lecita, compatibile con l’interesse pubblico e i fini istituzionali dell’Associazione, non comportando oneri che eccedano l’entità della donazione stessa ovvero sempre nel rispetto dei vincoli stabiliti dalla programmazione strategica.

# 2.5

In mancanza di una precisa indicazione da parte del donante, rispetto alla donazione del bene o della somma elargita, l’Associazione destinerà la donazione al fine istituzionale ritenuto dalla stessa Associazione prioritario.

# 2.6

In relazione alle donazioni vincolate e soggette a rendicontazione una percentuale dell’importo complessivo della donazione, da concordare con il donante, può essere destinata alla copertura dei costi di gestione e ai costi operativi che l’Associazione dovrà sostenere per l’adempimento del vincolo imposto dal Donatore, al fine di garantire la sostenibilità degli oneri, fissi e/o eventuali, derivanti dalla donazione stessa sia in termini economici che organizzativi e gestionali (oneri di gestione, quali oneri finanziari, tasse, imposte, diritti, concessioni, oneri peritali; costi di manutenzione; materiali di consumo; materiale esclusivo dedicato, costi di personale, costi di installazione etc.).

# 2.7

Per quanto attiene alle agevolazioni fiscali inerenti agli atti di donazione, si rinvia alla normativa vigente all’atto della donazione.

# 2.8

Il donante, sotto la propria responsabilità, dovrà rendere apposita dichiarazione scritta circa la provenienza lecita nonché la piena proprietà e disponibilità e la libertà da vicoli, obblighi e gravami di qualsiasi natura e tipologia di quanto forma oggetto di donazione.

# 3. La donazione di modico valore

# 3.1

Il modico valore della donazione è determinato, ai sensi dell’art. 783 del Codice Civile, in base ad un parametro oggettivo (il valore economico del bene, in riferimento al prezzo medio di mercato a lordo di eventuali sconti od offerte speciali) ed uno soggettivo (la consistenza del patrimonio del donante).

# 3.2

Pertanto, ai sensi del presente Regolamento si presumono di modico valore, fatta salva espressa dichiarazione contraria del donante:

- per le persone fisiche: le donazioni di importo o valore non superiore ad € 30.000 (trentamila);
- per le persone giuridiche: le donazioni di importo o valore non superiore ad € 100.000 (centomila).

Il Donatore, qualora siano rispettate le condizioni di cui al citato art. 783 cc, potrà dichiarare, assumendosene l’esclusiva e diretta responsabilità, la modicità della donazione anche per importi superiori a quelli indicati.

# 3.3

È fatta comunque salva la possibilità per l’Associazione, in casi di incerta applicazione o che richiedano ulteriori approfondimenti sulla base di riscontrate esigenze, di svolgere apposite istruttorie ed analisi volte ad accertare la rispondenza delle singole donazioni alle prescrizioni normative in materia.

# CRΟCΕ RΟSSΑ ΙΤΑLΙΑΝΑ

# Regolamento per l’accettazione delle donazioni dell’Associazione della Croce Rossa Ιtaliana – Organizzazione di Volontariato

# Revisione 1 del 30 settembre 2024

# 4. La donazione di beni immobili

4.1 Qualora l'oggetto della donazione sia costituito da un bene immobile, l’accettazione della stessa dovrà avvenire con atto pubblico ex. art. 782 c.c., avuto riguardo anche ad eventuali diritti di terzi.

4.2 La proposta di donazione sarà oggetto di istruttoria in ordine all’identificazione catastale del bene immobile, alla sua situazione giuridica con riferimento a gravami, pesi, diritti attivi o passivi ecc. e alla sua stima di valore economico.

# 5. Proposta di donazione, istruttoria e accettazione

5.1 Le proposte di donazioni devono essere formalizzate con lettera di intenti del donante inviata presso la sede legale dell’Associazione.

5.2 L’Associazione provvede:

- a verificare che la proposta di donazione sia completa di tutte le necessarie informazioni, a seconda dell’oggetto della donazione, invitando eventualmente il proponente a integrare la lettera d’intenti e/o proposta;
- all’adozione dei formali atti negoziali (anche nella forma dell’atto pubblico i cui oneri saranno a carico del donante, salvo particolari interessi dell’Associazione a ricevere la donazione) e/o amministrativi per formalizzare l’accettazione, in conformità alle disposizioni statutarie e normative vigenti.

5.3 L’Associazione si impegna a concludere l’istruttoria di cui sopra entro 90 giorni dalla ricezione della proposta.

5.4 I beni oggetto di donazione, siano essi mobili, mobili registrati o immobili dovranno essere registrati nell'inventario dei beni mobili e immobili dell’Associazione.

# 6. La raccolta fondi e l’attività di crowdfunding

6.1 La normativa vigente (D.lgs. n. 117/2017 e ss.mm.ii. e D.M. n. 72/2021) definisce la raccolta di fondi come complesso delle attività ed iniziative poste in essere da un Ente del Terzo settore al fine di finanziare le proprie attività di interesse generale, anche attraverso la richiesta a terzi di lasciti, donazioni e contributi di natura non corrispettiva.

6.2 L’Associazione può realizzare attività di raccolta fondi in forma organizzata e continuativa, anche mediante sollecitazione al pubblico, impiegando risorse proprie e di terzi.

6.3 Le attività di raccolta fondi (cosidetto Fundraising) possono essere di tipo ordinario o straordinario. Le prime riguardano azioni e iniziative poste in essere per finanziare le attività statuarie e istituzionali dell’Associazione, le seconde afferiscono alle azioni realizzate dall’Associazione in risposta ad emergenze nazionali e internazionali.

6.4 Particolare tipologia di Fundraising è costituta dal cosidetto Crowfunding, che individua una raccolta di fondi svolta per lo più online presso un numero indeterminato ed indefinito di persone fisiche e giuridiche ovvero una collettività di soggetti non istituzionali (letteralmente “dal basso”).

6.5 Tutte le attività di raccolta fondi e di crowfunding sono eseguite nel pieno rispetto dei principi di trasparenza, verità e correttezza.

6.6 Le attività di raccolta fondi on-line attuate mediante l’utilizzo di piattaforme digitali gestite da soggetti terzi, differenziandosi dalle modalità donative ordinarie (rappresentate da erogazioni dirette o dalla formulazione di proposte che vengono dalla CRI vagliate e accettate con un riscontro formale) saranno comunque gestite nel rispetto delle Linee guida di cui al Ministero del Lavoro e delle Politiche Sociali oltre che dei Principi del D.lgs 117/2017 (Testo Unico del Terzo Settore) e delle normative in materia di trattamento dei dati personali ed antiriciclaggio; qualora tale tipologia di raccolta fosse sviluppata mediante utilizzo di piattaforme telematiche il cui titolare fosse un soggetto extra UE.

# CRΟCΕ RΟSSΑ ΙΤΑLΙΑΝΑ

# Regolamento per l’accettazione delle donazioni dell’Associazione della Croce Rossa Ιtaliana – Organizzazione di Volontariato

Revisione 1 del 30 settembre 2024

l’Associazione verificherà la rispondenza delle policy di gestione dei dati personali ed antiriciclaggio alle vigenti normative ITA/UE.

# 7. Εredità e legati testamentari

# 7.1

Nel caso di successioni testamentarie, in cui l’Associazione sia istituita erede per la totalità o per quota parte del patrimonio del defunto, ovvero nel caso di lasciti testamentari disposti con testamento olografo o con testamento pubblico, si attiveranno le necessarie procedure previste dalla normativa, ai fini della eventuale accettazione dell'eredità, con beneficio d’inventario, e della assunzione delle dovute determinazioni in relazione ai legati (eventuale rinuncia).

# 8. Pubblicazione sul sito istituzionale

# 8.1

In un'ottica di massima trasparenza della propria azione, l’Associazione pubblica ed aggiorna costantemente, sul sito web, un prospetto informativo sull’impiego delle donazioni ricevute.

# 9. Τrattamento dei dati personali

# 9.1

I dati personali raccolti in applicazione del presente regolamento saranno trattati esclusivamente per le finalità in esso previste e conformemente a quanto previsto dal Regolamento UE n. 679/2016. Titolare del trattamento è l’Associazione Croce Rossa Italiana – Organizzazione di Volontariato con sede legale a Roma, Via Toscana 12. Ai sensi degli articoli 7, 15, 16, 17, 18, 20, 21 e 22 del Regolamento UE n. 2016/679, in qualità di “interessato” il donante ha diritto di ottenere in qualsiasi momento informazioni sull’utilizzo dei suoi dati ed ottenere dal titolare del trattamento la rettifica, l’integrazione, la cancellazione o la limitazione del trattamento dei dati personali che lo riguardano.

# 10. Νorme transitorie e finali

# 10.1

Per quanto non previsto dal presente regolamento si rinvia alla normativa vigente in materia.

# 10.2

Il presente Regolamento entra in vigore il quindicesimo giorno successivo a quello di approvazione dello stesso da parte del competente organo dell’Associazione.

# CRΟCΕ RΟSSΑ ΙΤΑLΙΑΝΑ

# 6 GINEVR

# Regolamento per l’accettazione delle donazioni dell’Associazione della Croce Rossa Ιtaliana – Organizzazione di Volontariato

Revisione 1 del 30 settembre 2024

# Croce Rossa Italiana

# TAVOLA DELLE REVISONI DEL PRESENTE REGOLAMENTO

|N.|Data della Delibera di approvazione del CDN|
|---|---|
|0|19 febbraio 2021|
|1|30 settembre 2024|
|2|============|
|3|============|
|4|============|
|5|============|

