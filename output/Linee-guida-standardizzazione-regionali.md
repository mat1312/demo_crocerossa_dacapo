# CROCE ROSSA ITALIANA

# Linee guida sulla standardizzazione degli atti dei Comitati Regionali CRI

# Allegato 2 al Regolamento delle Assemblee e dei Consigli Direttivi

Allegato 2 al Regolamento delle Assemblee e dei Consigli Direttivi

Linee guida sulla standardizzazione degli atti dei Comitati Regionali CRI

# CROCE ROSSA ITALIANA

# Linee guida sulla standardizzazione degli atti dei Comitati Regionali CRI

# Allegato 2 al Regolamento delle Assemblee e dei Consigli Direttivi

# INDICE

1. Premesse...........................................................................................................................................................3
2. Ambito di applicazione.......................................................................................................................................3
3. Fonti di riferimento.............................................................................................................................................3
4. Principi generali .................................................................................................................................................4
5. Definizioni ..........................................................................................................................................................4
6. I Libri Sociali ......................................................................................................................................................5
7. Le adunanze dell’Assemblea Regionale e del Consiglio Direttivo Regionale...................................................5
8. Libro delle adunanze e delle deliberazioni dell’Assemblea Regionale e del Consiglio Direttivo Regionale .....5
9. Libro dei Provvedimenti adottati dal Presidente................................................................................................7

# CROCE ROSSA ITALIANA

# Linee guida sulla standardizzazione degli atti dei Comitati Regionali CRI

# Allegato 2 al Regolamento delle Assemblee e dei Consigli Direttivi

# 1. Premesse

Le Linee Guida in oggetto, richiamando le Linee Guida rivolte ai Comitati territoriali CRI, agiscono in continuità con le stesse e costituiscono parte integrante del presente Regolamento. Rispondono ad una duplice esigenza di uniformità e di fruibilità degli atti tipici promananti dai diversi organi dell’Associazione così da garantire, al contempo, un compiuto efficientamento dei processi oltreché assicurare il rispetto delle norme di legge e regolamentari, anche interne, che disciplinano la materia.

Le presenti Linee Guida, di carattere temporaneo, ambiscono a contribuire alla realizzazione di un processo di standardizzazione delle attività dei Comitati Regionali CRI nelle more dell’ampliamento del sistema di digitalizzazione, automatizzazione e della dematerializzazione dei Libri sociali.

In conformità con il principio di Unità, al fine di garantire l’uniformità d’azione – esplicata anche mediante l’adozione di atti formali uniformi su tutto il territorio nazionale e facilitarne la consultazione – le presenti Linee guida si pongono in funzione ausiliaria alla corretta gestione della vita associativa.

La standardizzazione degli atti tipici dell’Associazione, realizzata anche attraverso la definizione delle concrete modalità di redazione degli stessi, consente, inoltre, agli organi preposti allo svolgimento dell’azione di controllo e di coordinamento dell’attività della Croce Rossa Italiana all’interno dei rispettivi territori di eseguire il proprio mandato statutario, come definito dall’art. 26.1 lett. b) del vigente Statuto CRI.

Per quanto sopra, le presenti Linee Guida intendono fornire indicazioni sugli aspetti formali della stesura dei testi, anche con riguardo alle modalità della loro corretta tenuta, specificando, per quanto non disposto, la regolamentazione interna vigente in materia.

# 2. Ambito di applicazione

Le disposizioni di cui al presente documento trovano applicazione nei riguardi dei Comitati Regionali dell’Associazione della Croce Rossa Italiana.

Gli atti che le presenti Linee Guida intendono trattare ai fini della standardizzazione sono quelli tipicamente propri delle attività degli organi sociali statutari: la convocazione delle sedute assembleari e consiliari; i verbali delle sedute degli organi collegiali (Consiglio Direttivo Regionale e Assemblea Regionale dei Soci) le delibere dei suddetti organi superiori e i provvedimenti presidenziali.

# 3. Fonti di riferimento

Tutti gli atti dell’Associazione sono da redarsi in conformità, anzitutto, con i Principi della Croce Rossa Italiana e della normativa vigente in materia nonché con le principali fonti interne vigenti, quali a titolo esemplificativo non esaustivo:

- a) Statuto CRI;
- b) Regolamento di organizzazione;
- c) Regolamento sulla trasparenza e sui controlli;
- d) Regolamento delle Assemblee e dei Consigli Direttivi;

# CROCE ROSSA ITALIANA

# Linee guida sulla standardizzazione degli atti dei Comitati Regionali CRI

# Allegato 2 al Regolamento delle Assemblee e dei Consigli Direttivi

# e) Regolamento sull’ordinamento finanziario e contabile.

# 4. Principi generali

La redazione degli atti risponde a criteri di chiarezza, precisione, coerenza, semplicità. Deve mirare a rendere il testo comprensibile a tutti i suoi fruitori, in termini di contenuti e di scelte linguistiche che li veicolano.

Gli atti devono altresì essere redatti in modo da rendere chiaro con la massima evidenza: il soggetto che adotta l’atto, l’oggetto, la data e il luogo di assunzione dell’atto, la decisione che è stata presa insieme alle motivazioni che la giustificano e i modi e i tempi di applicazione del testo. Un testo è preciso se le parole usate e le connessioni logiche tra le frasi risultano univoche ed esplicite.

Un atto deve essere linguisticamente accessibile nei limiti permessi dalla complessità dei suoi contenuti. Nella redazione si deve tener conto delle conoscenze linguistiche e delle esigenze di comprensione di coloro ai quali i testi si rivolgono e di coloro che li applicano.

Per garantire la fruibilità di un testo si deve porre attenzione anzitutto alla sua strutturazione generale, che deve rispondere a principi comunicativi fondamentali quali: la coesione sintattica e grammaticale tra gli elementi linguistici che lo compongono; la loro coerenza logica in termini di contenuti e di progressione informativa; l’accettabilità del contenuto da parte del destinatario in termini di possibili conoscenze dell’argomento e della forma linguistica che lo deve veicolare.

Punteggiatura e organizzazione grafica sono elementi essenziali per rappresentare visivamente la strutturazione del testo e garantirne la leggibilità.

Tutti gli atti devono essere su carta intestata del Comitato Regionale di riferimento, nel rispetto delle indicazioni contenute nel Manuale di comunicazione istituzionale dell’Associazione.

# 5. Definizioni

La delibera, o deliberazione: è un atto prodotto da un organo collegiale (l’Assemblea Regionale dei Soci o il Consiglio Direttivo Regionale). Essa esprime la volontà di una pluralità di persone ed è proprio a tale pluralità che è imputata e non ai singoli soggetti che la compongono. La delibera può anche essere inserita nel verbale di approvazione della decisione, all’interno del relativo punto all’ordine del giorno. Tutte le delibere sono vincolanti e, a prescindere del loro inserimento all’interno del verbale o meno, devono rispettare la numerazione progressiva su base annuale riportando la data di approvazione.

Il provvedimento: è un atto emanato da un organo monocratico (il Presidente Regionale o il Segretario Regionale). Per provvedimento si intende quell'atto consistente in una manifestazione di volontà adottata dal Presidente o Segretario di un Comitato Regionale per la cura di un interesse o in risposta ad un’esigenza concreta. La volontà contenuta in questa tipologia di atto è dunque imputabile all’organo monocratico che l’ha emanato. I provvedimenti, al pari delle delibere, sono datati e numerati progressivamente su base annuale. Si rimanda alla tabella 1 e alla tabella 2 per approfondire le differenze e le similitudini tra delibera e provvedimento e per esaminarne la struttura tipo.

# CROCE ROSSA ITALIANA

# Linee guida sulla standardizzazione degli atti dei Comitati Regionali CRI

# Allegato 2 al Regolamento delle Assemblee e dei Consigli Direttivi

# 6. I Libri Sociali

Conformemente alle disposizioni di legge, presso ogni Comitato Regionale della Croce Rossa Italiana, ad ogni livello istituito, sono conservati:

- a) il libro delle adunanze e delle deliberazioni dell’Assemblea;
- b) il libro delle adunanze e delle deliberazioni del Consiglio Direttivo;
- c) il libro dei provvedimenti adottati dal Presidente;
- d) il libro Soci, in formato digitale sul portale GAIA.

I libri di cui alle lettere a) e d) sono tenuti a cura del Consiglio Direttivo Regionale e quelli di cui alle lettere b) e c) a cura dell’organo cui si riferiscono. Per i soli Comitati Regionali autonomi, pur non ricorrendo l’obbligo di legge, per maggiori garanzie ed al fine di evitare accuse di falsificazione a posteriori, i libri sociali di cui alle lettere a), b) e c) devono essere vidimati e bollati nelle more di ulteriori indicazioni ministeriali.

# 7. Le adunanze dell’Assemblea Regionale e del Consiglio Direttivo Regionale

Le adunanze del Consiglio Direttivo e dell’Assemblea dei Soci, sia ordinarie che straordinarie, sono precedute da un avviso di convocazione disposto dal Presidente Regionale (All. 1; All. 2), o dal Rappresentante Regionale dei Giovani (All. 9), nel caso dell’Assemblea dei Giovani CRI, che deve obbligatoriamente contenere:

- a) indicazione della sede dei lavori;
- b) giorno ed ora della seduta - sia in prima che in seconda convocazione nel caso dell’Assemblea;
- c) l’ordine del giorno;
- d) gli eventuali atti da approvare.

Nel caso dell’Assemblea Regionale dei Soci, l’avviso deve rimanere affisso all’Albo del Comitato almeno 15 giorni prima della data fissata per la riunione, la convocazione può essere valida se effettuata anche tramite gestionale della CRI o a mezzo posta elettronica. La seduta straordinaria dell’Assemblea deve tenersi entro e non oltre 30 giorni dalla richiesta di convocazione.

L’avviso di convocazione del Consiglio Direttivo Regionale segue le medesime modalità di trasmissione di cui sopra, ma deve essere inoltrato almeno 10 giorni prima della data fissata. In caso di urgenza, la convocazione del Consiglio Direttivo deve essere inviata almeno 3 giorni prima della data dello stesso.

# 8. Libro delle adunanze e delle deliberazioni dell’Assemblea Regionale e del Consiglio Direttivo Regionale

Il libro delle adunanze e delle deliberazioni dell’Assemblea Regionale e del Consiglio Direttivo Regionale contiene al suo interno le convocazioni delle adunanze e l’insieme dei verbali delle stesse.

# CROCE ROSSA ITALIANA

# Linee guida sulla standardizzazione degli atti dei Comitati Regionali CRI

# Allegato 2 al Regolamento delle Assemblee e dei Consigli Direttivi

Il verbale può definirsi quale atto, appartenente alla categoria delle certificazioni, avente lo scopo di descrivere atti o fatti emersi durante una seduta collegiale.

La verbalizzazione, ossia la riproduzione e trascrizione di quanto avvenuto nel corso dell’adunanza, avviene a cura di un segretario verbalizzante nominato ad inizio riunione dal Presidente Regionale tra i Soci o tra il personale dipendente.

La verbalizzazione delle attività espletate costituisce un atto necessario, in quanto consente la verifica della regolarità delle operazioni medesime e ha l’obiettivo di assicurare e dare conto della certezza di quanto avvenuto in un determinato momento e luogo.

Ai fini della verbalizzazione il Presidente Regionale può proporre la registrazione della seduta, previa autorizzazione dei presenti e cancellazione della stessa a seguito della chiusura del verbale. Tale procedura deve necessariamente essere indicata nel verbale, come previsto da Allegati 3 e 6.

Il verbale viene approvato nella seduta immediatamente successiva; su proposta del Presidente può essere approvato, del tutto o in parte, seduta stante.

# Il verbale dell’Assemblea¹ deve necessariamente indicare:

1. giorno, mese, anno, ora e luogo della riunione;
2. ordine del giorno;
3. indicazione degli avvisi scritti di convocazione e l’attestazione della regolarità della convocazione;
4. elenco dei nominativi dei Soci del Comitato con indicato i presenti e gli assenti (All. 4 o, in alternativa, file di estrazione dell’elenco dei Soci dal portale GAIA);
5. qualifica di chi presiede;
6. indicazione di chi svolge la funzione di segretario verbalizzante;
7. riassunto conciso delle discussioni;
8. numero complessivo dei votanti aventi diritto, dunque in regola con il pagamento annuale della quota associativa, tra i quali non vengono conteggiati i partecipanti che risultano assenti al momento della votazione;
9. numero dei voti a favore, contrari e astenuti, con nominativo degli astenuti e dei contrari;
10. componenti che per incompatibilità si sono allontanati dal luogo della riunione per l’argomento cui si riferisce l’incompatibilità;
11. firma del Presidente e del segretario verbalizzante su ogni pagina, compresi gli allegati che fanno parte integrante del verbale.

# Il verbale del Consiglio Direttivo Regionale deve necessariamente indicare:

1. data e luogo di svolgimento del Consiglio;
2. data di convocazione;
3. nome dei consiglieri partecipanti;
4. ordine del giorno;

¹ All’Assemblea Regionale dei Giovani CRI sono applicabili, in quanto compatibili, le norme previste in materia di Assemblea dei Soci.

# CROCE ROSSA ITALIANA

# Linee guida sulla standardizzazione degli atti dei Comitati Regionali CRI

# Allegato 2 al Regolamento delle Assemblee e dei Consigli Direttivi

e) breve riassunto della discussione;

f) risultato delle votazioni;

g) firme di tutti i presenti.

La delibera di approvazione di un determinato punto discusso all’ordine del giorno, può essere contenuta all’interno del verbale o altrimenti oggetto di un separato atto. In caso si disponga la delibera come atto a sé stante, questa deve seguire la struttura riportata nella tabella 2 e rispettare i requisiti minimi proposti nei fac-simile (All. 5; All. 7). Dovrà contenere anche l’indicazione dell’avvenuto/mancato raggiungimento della maggioranza, salvo diverso quorum previsto da Statuto per l’assunzione della deliberazione.

Le delibere dell’Assemblea Regionale e del Consiglio Direttivo Regionale devono necessariamente riportare:

- a) intestazione del Comitato di riferimento;
- b) numerazione progressiva su base annuale;
- c) giorno, il mese e l’anno di assunzione della deliberazione;
- d) oggetto della delibera;
- e) indicazione statutaria di riferimento;
- f) risultato delle votazioni che hanno portato alla deliberazione;
- g) firme del segretario verbalizzante e del Presidente del Comitato.

# 9. Libro dei Provvedimenti adottati dal Presidente²

Il libro dei Provvedimenti adottati dal Presidente contiene al suo interno tutte le decisioni, sotto forma di provvedimento, adottate dal Presidente del Comitato Regionale. Ciascun provvedimento adottato deve necessariamente indicare:

- a) numerazione progressiva su base annuale;
- b) giorno, il mese e l’anno di adozione;
- c) oggetto del provvedimento;
- d) indicazione statutaria di riferimento;
- e) riferimenti agli atti relativi all’elezione alla carica di Presidente del Comitato Regionale (verbale di proclamazione, data delle consultazioni elettorali per il rinnovo del Consiglio Direttivo del Comitato, nome e cognome del Presidente eletto);
- f) esigenza del provvedimento e determina;
- g) luogo, data e firma del Presidente.

² In caso di commissariamento del Comitato Regionale, il Commissario, mediante ordinanza commissariale, può adottare gli atti del Presidente Regionale e del Consiglio Direttivo Regionale.

# CROCE ROSSA ITALIANA

# Linee guida sulla standardizzazione degli atti dei Comitati Regionali CRI

# Allegato 2 al Regolamento delle Assemblee e dei Consigli Direttivi

**Tab. 1: Comparazione tra delibera e provvedimento**
|Delibera|Provvedimento|
|---|---|
|Ha valenza esecutiva, manifesta la decisione dell’organo legittimato ad adottarla e demandare ad ulteriori atti esecutivi assunti dagli organi monocratici|Ha valenza esecutiva, manifesta la decisione dell’organo legittimato ad adottarla|
|Organo collegiale (Assemblea Regionale dei Soci o Consiglio Direttivo Regionale)|Organo monocratico (Presidente Regionale o Segretario Regionale)|
|L’intestazione (l’indicazione del soggetto o dell’organo che emana l’atto) Il preambolo (è la parte introduttiva dell’atto) La motivazione (l’indicazione delle ragioni di fatto e di diritto che stanno alla base dell’emanazione di un determinato atto) Manifestazione di volontà/votazione (per gli organi collegiali) Il dispositivo (è il contenuto dell’atto, cioè quello che viene stabilito) Luogo, data e sottoscrizione| |

**Tab. 2: La struttura della delibera e del provvedimento**
|Sezione dell’atto|Descrizione della sezione|Esempi|
|---|---|---|
|Intestazione|Il soggetto che adotta la decisione|L’Assemblea Regionale dei Soci; il Consiglio Direttivo Regionale, Il Presidente Regionale…etc.|
|Preambolo|Richiama elementi di fatto e di diritto oggettivi in base ai quali l’atto è adottato|Nel richiamare tali elementi si utilizzano delle formule ricorrenti. Premesso che: con tale formula si devono richiamare gli elementi di fatto e di diritto in base ai quali è nata l’esigenza di adottare l’atto. Questi elementi possono consistere in un fatto, in un comportamento, in un atto, in un’istanza, in un documento, in una norma giuridica da cui si inizia ad argomentare l’esigenza di adottare l’atto. Detta formula generalmente si trova nella parte iniziale dell’atto. Dato atto che - preso atto che: tali formule sono usate per rappresentare, senza valutare, circostanze o elementi obiettivi. Con dato atto che l’organo attesta ciò che si è|

# CROCE ROSSA ITALIANA

# Linee guida sulla standardizzazione degli atti dei Comitati Regionali CRI

# Allegato 2 al Regolamento delle Assemblee e dei Consigli Direttivi

riscontrato all’interno, che si apprende o riscontra in modo immediato e diretto; con preso atto che l’organo registra circostanze o elementi obiettivi che si sono verificati all’esterno e di cui si è venuti a conoscenza in maniera indiretta.

Atteso che: tale formula è utilizzata per estrinsecare gli elementi conoscitivi che sono presupposto per l’adozione dell’atto.

Accertato che - verificato che - riscontrato che - constatato che: sono formule simili a dato atto che e preso atto che in quanto hanno sempre la funzione di accertare o registrare circostanze ma si differenziano dalle prime perché la conoscenza delle circostanze o degli elementi obiettivi è il risultato di un’apposita indagine svolta attraverso l’esame di atti o documenti.

Rilevato che: tale formula viene utilizzata quando con riferimento ad elementi o circostanze accertate l’organo competente esprime una prima valutazione che spesso introduce la fase della motivazione.

Visto: tale formula viene usata per il richiamo a norme di legge che disciplinano in via generale la materia oggetto dell’atto.

Richiamato: tale formula si usa per citare atti precedenti (determinazioni, deliberazioni, circolari, etc.).

# Motivazione

Riporta valutazioni a sostegno della decisione da adottare.

Ritenuto che – considerato che – valutato che – ravvisata la necessità di: tali formule sono usate indistintamente per indicare le ragioni normative e le valutazioni degli interessi di carattere generale e specifico che giustificano il contenuto dell’atto e la sua adozione. Nella motivazione si consiglia di esporre prima le ragioni giuridiche, successivamente le valutazioni degli interessi di carattere generale e poi quelle specifiche che, di diritto o di fatto, giustificano l’adozione dell’atto.

# Dispositivo

Riporta il verbo che esprime la volontà dell’autore dell’atto + le precisazioni.

- Delibera, Determina, etc…
- Di autorizzare…
- Di incaricare…
- Di approvare…
- Etc…

# Formule inserite dopo il dispositivo

Possono seguire il dispositivo alcune formule che dichiarano modalità e termini del provvedimento quali:

- a) l'esecutività dell’atto;

# CROCE ROSSA ITALIANA

# Linee guida sulla standardizzazione degli atti dei Comitati Regionali CRI

# Allegato 2 al Regolamento delle Assemblee e dei Consigli Direttivi

dispositivo

1. i soggetti cui l’atto va comunicato, notificato, trasmesso;
2. i soggetti ai quali compete provvedere all'esecuzione o che devono controllare che essa avvenga;
3. gli obblighi di pubblicazione e trasparenza.

10

# CROCE ROSSA ITALIANA

# Linee guida sulla standardizzazione degli atti dei Comitati Regionali CRI

# Allegato 2 al Regolamento delle Assemblee e dei Consigli Direttivi

# Elenco degli allegati alle presenti Linee Guida:

|n°|Allegato|
|---|---|
|All. 1|Fac-simile convocazione Assemblea Regionale dei Soci|
|All. 2|Fac-simile convocazione Consiglio Direttivo Regionale|
|All. 3|Fac-simile verbale Assemblea Regionale dei Soci|
|All. 4|Fac-simile foglio presenze Assemblea Regionale dei Soci|
|All. 5|Fac-simile delibera Assemblea Regionale dei Soci|
|All. 6|Fac-simile verbale Consiglio Direttivo Regionale|
|All. 7|Fac-simile delibera Consiglio Direttivo Regionale|
|All. 8|Fac-simile provvedimento del Presidente Regionale|
|All. 9|Fac-simile convocazione Assemblea Regionale Giovani CRI|
|All. 10|Fac-simile verbale Assemblea Regionale Giovani CRI|

