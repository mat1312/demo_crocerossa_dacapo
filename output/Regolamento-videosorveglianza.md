# CROCE ROSSA ITALIANA

# REGOLAMENTO RELATIVO ALL’USO DELLA VIDEOSORVEGLIANZA E I SUOI EFFETTI GIURIDICI

Revisione 0 del 22 luglio 2022

Associazione della Croce Rossa Italiana

Via Bernardino Ramazzini, 31 - 00151 Roma

C.F. e P.IVA 13669721006

www.cri.it

# CROCE ROSSA ITALIANA

# REGOLAMENTO RELATIVO ALL’USO DELLA VIDEOSORVEGLIANZA E I SUOI EFFETTI GIURIDICI

# Revisione 0 del 22 luglio 2022

# INDICE

1. DEFINIZIONI………………………………………………………………………………………………….3
2. IL TRATTAMENTO DEI DATI PER LE FINALITÀ DELL’IMPIANTO DI VIDEOSORVEGLIANZA….3
1. Finalità del trattamento…………………………………………………………………………………3
2. Legittimo interesse della Croce Rossa Italiana……………………………………………………...4
3. Necessità del trattamento……………………………………………………………………………...4
3. MISURE DI SICUREZZA TECNICHE ED ORGANIZZATIVE…………………………………………..5
1. Collocazione server…………………………………………………………………………………….5
2. Autorizzazioni…………………………………………………………………………………………...5
3. Collocazione monitor………………………………………………………………………………….. 5
4. Accesso alle immagini………………………………………………………………………………….6
5. Modalità di accesso alle immagini…………………………………………………………………….6
6. Informazioni per gli interessati………………………………………………………………………...7
4. MODALITÀ DI RACCOLTA, CONSERVAZIONE E REQUISITI DEI DATI PERSONALI……………7
5. DIRITTI DEGLI INTERESSATI……………………………………………………………………………..8
6. NORMATIVA APPLICABILE………………………………………………………………………………..8
7. TAVOLA DELLE REVISIONI DEL PRESENTE REGOLAMENTO………………………………………9

Titolare del trattamento: Associazione della Croce Rossa Italiana – ODV

# Sedi:

1. Comitato Nazionale, Via Ramazzini 31 – Roma;
2. Laboratorio Nazionale, Via Ramazzini 15 – Roma;
3. Centro Operativo Nazionale Emergenze, Via del Trullo 550 – Roma;
4. Centro Polifunzionale Fenoglio, Via A. de Francisco, 120 – Settimo Torinese TO;
5. Ispettorato Nazionale Corpo Militare, via Luigi Pierantoni 3/5 – Roma

www.cri.it

Associazione della Croce Rossa Italiana

Via Bernardino Ramazzini,31 - 00151 Roma

C.F. e P.IVA 13669721006

# CROCE ROSSA ITALIANA

# REGOLAMENTO RELATIVO ALL’USO DELLA VIDEOSORVEGLIANZA E I SUOI EFFETTI GIURIDICI

# Revisione 0 del 22 luglio 2022

# 1. DEFINIZIONI

Il Presente Regolamento disciplina il trattamento dei dati personali effettuato mediante l’uso di sistemi di videosorveglianza.

Il presente Regolamento si applica ai sistemi di videosorveglianza (cioè sistemi, reti e apparecchiature che permettano la ripresa e l’eventuale registrazione di immagini) presso le seguenti sedi:

- Comitato Nazionale, Via Ramazzini 31 - Roma;
- Laboratorio Nazionale, Via Ramazzini 15 - Roma;
- Centro Operativo Nazionale Emergenze, Via del Trullo 550 - Roma;
- Centro Polifunzionale Fenoglio, Via A. de Francisco, 120, - Settimo Torinese TO;
- Ispettorato Nazionale Corpo Militare, Via Luigi Pierantoni 3/5 – Roma.

Ai sensi e per gli effetti del Regolamento UE n. 2016/679, l’Associazione della Croce Rossa Italiana – Organizzazione di Volontariato, nella qualità di titolare del trattamento, tutela gli interessati, osservando i principi di correttezza, liceità e trasparenza nel trattamento dei dati e le disposizioni legislative, nazionali ed europee, in materia di protezione dei dati personali.

L’Associazione rispetta altresì le altre norme dell’Ordinamento in quanto applicabili quali, a titolo meramente esemplificativo e non esaustivo, le vigenti norme dell’Ordinamento civile e penale in materia di interferenze illecite nella vita privata o sul controllo a distanza dei lavoratori.

L’archivio è qualsiasi insieme strutturato di dati personali accessibili secondo criteri determinati, indipendentemente dal fatto che tale insieme sia centralizzato, decentralizzato o ripartito in modo funzionale o geografico.

Trattamento è qualsiasi operazione o insieme di operazioni, compiute con o senza l’ausilio di processi automatizzati e applicate a dati personali o insieme di dati personali, come la raccolta, la registrazione, l’organizzazione, la strutturazione, la conservazione, l’adattamento o la modifica, l’estrazione, la consultazione, l’uso, la comunicazione mediante trasmissione, diffusione o qualsiasi altra forma di messa a disposizione, il raffronto o l’interconnessione, la limitazione, la cancellazione o la distruzione dei dati.

Il dato personale è qualunque informazione riguardante la persona fisica identificata o identificabile (interessato), anche indirettamente e rilevati mediante trattamenti di immagini effettuati attraverso l’impianto di videosorveglianza.

# 2. IL TRATTAMENTO DEI DATI PER LE FINALITÀ DELL’IMPIANTO DI VIDEOSORVEGLIANZA

I dati vengono raccolti esclusivamente mediante riprese videoregistrate che, in relazione ai luoghi di installazione delle videocamere, interessano prevalentemente i soggetti e i mezzi di trasporto eventuali che transitano nell’area interessata.

# 2.1. Finalità del trattamento

La videosorveglianza è utilizzata per soli scopi di sicurezza del patrimonio e di tutela del patrimonio dell’Associazione. In ogni caso, è fatto salvo il trattamento dei dati personali per ottemperare alle esigenze attinenti alla prevenzione, all’accertamento e alla repressione dei reati.

www.cri.it

Associazione della Croce Rossa Italiana

Via Bernardino Ramazzini, 31 - 00151 Roma

C.F. e P.IVA 13669721006

# CROCE ROSSA ITALIANA

# REGOLAMENTO RELATIVO ALL’USO DELLA VIDEOSORVEGLIANZA E I SUOI EFFETTI GIURIDICI

# Revisione 0 del 22 luglio 2022

commessi, alla sicurezza pubblica, all’esercizio del diritto di difesa del titolare o di terzi, in ogni sede giudiziaria, sulla base delle immagini captate dalle videocamere (acquisizione di prove).

L’impianto di videosorveglianza non potrà essere utilizzato per esercitare il controllo a distanza dei lavoratori.

Tutte le telecamere dei sistemi di videosorveglianza in uso presso le Sedi dell’Associazione della Croce Rossa Italiana, sono utilizzate per la sicurezza nello svolgimento delle attività proprie di CRI, nonché per il duplice scopo di tutelare la struttura deII’Associazione, la documentazione ivi conservata e tutti i beni strumentali presenti, nonché di adottare misure idonee a prevenire, impedire od ostacolare il perpetrarsi di atti criminosi nell’ambito della struttura medesima nei confronti delle persone e dei beni.

Nello specifico, tutte le telecamere sono esclusivamente destinate a fini di sicurezza e di tutela del patrimonio deIl’Associazione da eventuali tentativi di furto o scasso all’interno della struttura, nonché a prevenire l’accesso all’interno delle aree di propria pertinenza di terzi estranei non autorizzati che possano compiere atti di carattere criminoso.

# 2.2. Legittimo interesse della Croce Rossa Italiana

Le finalità perseguite attraverso il sistema di videosorveglianza soddisfano il legittimo interesse dell’Associazione della Croce Rossa Italiana contro i rischi di comportamenti illeciti o presunti tali.

# 2.3. Necessità del trattamento

I sistemi di videosorveglianza comportano esclusivamente il trattamento delle immagini rilevate mediante le riprese video e che, in relazione ai luoghi di installazione delle videocamere, interesseranno i soggetti e i mezzi di trasporto che transitano o sostano nell’area videosorvegliata.

L’attività di videosorveglianza raccoglie esclusivamente i dati strettamente necessari per il raggiungimento delle finalità perseguite, registrando le sole immagini indispensabili, limitando l’angolo visuale delle riprese, evitando, quando non indispensabile, immagini dettagliate o ingrandite non rilevanti, nel rispetto dei principi di pertinenza e non eccedenza (le inquadrature delle telecamere sono tali da cogliere immagini il più pertinenti possibili agli accessi evitando, il più possibile, di inquadrare i luoghi circostanti non pertinenti al patrimonio dell’Associazione). Nel caso di videocamere che riprendono le aree perimetrali esterne degli edifici dell’Associazione, l’angolo di visuale è delimitato alle sole parti interessate, escludendo dalle riprese le aree non strettamente pertinenti gli edifici.

Il trattamento è effettuato senza ledere i diritti e le libertà degli interessati, con particolare riferimento alla riservatezza e all’identità personale.

Nell’attività di videosorveglianza è infatti rispettato il divieto di controllo a distanza dell’attività lavorativa, ai sensi dell’art. 4 dello Statuto dei lavoratori: non sono installate apparecchiature specificamente preordinate alla predetta finalità. In ogni caso, l’accordo sindacale stipulato dall’Associazione della Croce Rossa Italiana, ai sensi della normativa di settore, protegge e garantisce i dipendenti dell’Associazione.

La disponibilità in tempo reale delle immagini costituisce uno strumento di prevenzione e dissuasione e garantisce altresì un intervento immediato del personale di sicurezza.

www.cri.it

Associazione della Croce Rossa Italiana

Via Bernardino Ramazzini,31 - 00151 Roma

C.F. e P.IVA 13669721006

# CROCE ROSSA ITALIANA

# REGOLAMENTO RELATIVO ALL’USO DELLA VIDEOSORVEGLIANZA E I SUOI EFFETTI GIURIDICI

# Revisione 0 del 22 luglio 2022

D’altro canto, la memorizzazione delle immagini, soprattutto durante gli orari notturni o in aree non raggiunte dal personale di sicurezza, consente altresì la conservazione di mezzi di prova per l’accertamento di comportamenti illeciti.

Unitamente alla videosorveglianza possono essere previsti altri sistemi di controllo che consentono di perseguire le finalità di sicurezza e protezione.

# 3. MISURE DI SICUREZZA TECNICHE ED ORGANIZZATIVE

# 3.1. Collocazione server

I dati personali oggetto del trattamento sono archiviati in due NVR, custoditi nel server situato presso la Control Room della Sede della Croce Rossa Italiana – Centro Polifunzionale Teobaldo Fenoglio, sito in via Antonio De Francisco, 12 a Settimo Torinese (TO). L’ufficio è ubicato presso la guardiola in luogo chiuso e non accessibile al pubblico.

# 3.2. Autorizzazioni

L’accesso ai locali ove è custodito i server è consentito solamente alle persone fisiche, incaricate del trattamento, autorizzate, per iscritto, ad utilizzare gli impianti e a visionare le registrazioni. In particolare, autorizzato dal Titolare ad accedere agli impianti e al trattamento delle immagini videoregistrate è solo il personale addetto alla videosorveglianza; anche il personale incaricato della manutenzione del server è autorizzato ad accedere al sistema. Eventuali accessi di persone diverse da quelle innanzi indicate (come, a mero titolo esemplificativo, il personale addetto alla pulizia dei locali) devono essere autorizzato, per iscritto, dal Titolare del trattamento.

Il Titolare del trattamento designa e nomina gli addetti autorizzati alla gestione del servizio di videosorveglianza nell’ambito dei propri dipendenti e di aziende esterne debitamente nominate, se del caso, quali responsabili del trattamento che, per capacità, affidabilità ed esperienza forniscono idonea garanzia nel rispetto della normativa vigente in materia di protezione dei dati personali.

Possono essere autorizzati all’accesso alla guardiola solo gli addetti autorizzati per gli scopi connessi alle finalità di cui al presente Regolamento, nonché il personale addetto alla manutenzione degli impianti e alla pulizia dei locali, i cui nominativi dovranno essere comunicati per iscritto al Titolare del trattamento. Il Titolare del trattamento impartisce adeguate istruzioni atte ad evitare il rilevamento di dati da parte delle persone autorizzate ad accedere ai locali per la manutenzione degli impianti e alla pulizia dei locali.

L’accesso al server è esclusivamente consentito al Titolare del trattamento, agli addetti autorizzati e al personale addetto alla manutenzione, con le modalità prescritte dal presente Regolamento. Ove possibile, il sistema dovrà essere fornito di log di accesso che saranno conservati per la durata di 1 mese.

# 3.3. Collocazione monitor

I monitor degli impianti di videosorveglianza sono allocati in modo tale da non permettere la visione delle immagini, neppure occasionalmente, a persone estranee non autorizzate ad accedere alla guardiola.

www.cri.it

Associazione della Croce Rossa Italiana

Via Bernardino Ramazzini,31 - 00151 Roma

C.F. e P.IVA 13669721006

# CROCE ROSSA ITALIANA

# REGOLAMENTO RELATIVO ALL’USO DELLA VIDEOSORVEGLIANZA E I SUOI EFFETTI GIURIDICI

# Revisione 0 del 22 luglio 2022

# 3.4. Accesso alle immagini

Fatta salva la visione da parte delle Forze dell’Ordine, a seguito di messa a disposizione delle autorità competenti per fatti delittuosi e utilizzabili esclusivamente a titolo di prova giudiziale, l’accesso alle immagini da parte degli addetti autorizzati al trattamento si limita alle attività oggetto della sorveglianza; eventuali altri informazioni di cui vengano a conoscenza mentre osservano il comportamento di un soggetto ripreso, non devono essere prese in considerazione. Nel caso le immagini siano conservate, i relativi supporti vengono custoditi, per l’intera durata della conservazione, in un armadio o struttura simile dotata di serratura, apribile solo dagli addetti autorizzati al trattamento. La cancellazione delle immagini sarà garantita mediante gli strumenti e le procedure più adeguate.

Fatti salvi i casi di richieste degli interessati, i dati registrati possono essere riesaminati, nel limite di tempo ammesso per la conservazione, solo in caso di effettiva necessità per il conseguimento delle finalità predette e a seguito di regolare autorizzazione richiesta al Titolare.

# 3.5. Modalità di accesso alle immagini

In caso di rilevazione di immagini di fatti concernenti ipotesi di reato, commessi all’interno dei locali dell’Associazione, ovvero negli spazi esterni circostanti, per la tutela del patrimonio aziendale o dei beni, propri o altrui, collocati all’interno degli spazi aziendali (come, a titolo meramente esemplificativo, nel caso di danneggiamento di opere o beni aziendali, sottrazione di beni, anomalie di funzionamento, etc) o per la salvaguardia della incolumità fisica delle persone, ovvero nei casi di fatti concernenti ipotesi di reato, commessi all’esterno del perimetro dell’Associazione di cui Essa ha avuto immediata conoscenza, il Titolare del trattamento, o un suo delegato, in casi indifferibili e urgenti, provvederà a darne comunicazione senza ritardo alle Forze dell’ordine o all’Autorità competente, provvedendo, nel contempo, alla conservazione delle immagini su appositi supporti.

Alle immagini raccolte ai sensi del presente articolo possono accedere soltanto gli appartenenti alla Autorità e/o alla Polizia Giudiziaria, le persone da essi autorizzate nonché il Titolare del trattamento o persona da essa espressamente delegata.

Quando non ricorrono ipotesi indifferibili e urgenti di accesso alle immagini, e nello svolgimento dei normali compiti istituzionali, le Forze dell’ordine o l’Autorità Giudiziaria possono presentare istanza scritta e motivata al Titolare del trattamento per chiedere copia delle riprese effettuate. Analoga richiesta, per la tutela giudiziaria di diritti, può essere presentata per iscritto e motivata, dai soggetti autorizzati allo svolgimento di indagini difensive. Il Titolare del trattamento, previa valutazione dell’istanza, potrà autorizzare la visione delle immagini, indicando le specifiche modalità.

In ogni caso, la rilevazione e l’accesso alle immagini viene effettuata dal personale espressamente autorizzato dal Titolare del trattamento, il quale provvede, nel contempo, alla conservazione delle immagini su appositi supporti.

Quando non rilevano immediatamente ipotesi di reato, per la tutela del patrimonio aziendale o dei beni, propri o altrui, collocati all’interno degli spazi dell’Associazione, (come, a titolo meramente esemplificativo, nel caso di danneggiamento di opere o beni aziendali, sottrazioni di beni, anomali di funzionamento, etc), o per la salvaguardia della incolumità fisica delle persone, il personale dell’Associazione può chiedere l’accesso alle immagini, formulando un’istanza indirizzata al Segretario Generale il quale, previa valutazione, potrà autorizzare la visione delle immagini, indicando le specifiche modalità. In ogni caso, la rilevazione e l’accesso alle immagini viene effettuata dal personale espressamente autorizzato dal Titolare del trattamento, il quale provvede.

www.cri.it

Associazione della Croce Rossa Italiana

Via Bernardino Ramazzini,31 - 00151 Roma

C.F. e P.IVA 13669721006

# CROCE ROSSA ITALIANA

# REGOLAMENTO RELATIVO ALL’USO DELLA VIDEOSORVEGLIANZA E I SUOI EFFETTI GIURIDICI

# Revisione 0 del 22 luglio 2022

nel contempo, alla conservazione delle immagini su appositi supporti. Nelle ipotesi di cui sopra, terzi possono presentare una richiesta scritta e motivata al Titolare del trattamento, il quale, previa valutazione dell’istanza, potrà autorizzare la visione delle immagini, indicandone le specifiche modalità. In ogni caso, la rilevazione e l’accesso alle immagini viene effettuata dal personale espressamente autorizzato dal Titolare del trattamento il quale provvede, nel contempo, alla conservazione delle immagini su appositi supporti.

Infine, nell’eventualità in cui si rende necessaria una modifica del puntamento di una o più telecamere, tale necessità viene segnalata espressamente al Segretario Generale che, oltre ad indicare le ragioni, le modalità e i tempi della modifica, individuano anche il personale espressamente incaricato a regolare il puntamento. Il Segretario Generale autorizza il personale suddetto ad effettuare la modifica. La modifica del puntamento viene effettuato con l’ausilio del personale preposto alla gestione del sistema di videosorveglianza, avendo cura di annotare in apposito registro, tra le altre cose, le modifiche effettuate, i tempi e le finalità del nuovo puntamento.

Tutti gli accessi alla visione saranno documentati mediante annotazione in un apposito registro (cartaceo e/o informatico), conservato presso la guardiola, nel quale sono riportati:

- data e ora di accesso;
- i dati personali per i quali si è svolto l’accesso;
- la motivazione dell’autorizzazione all’accesso;
- i terzi autorizzati.

# 3.6. Informazioni per gli interessati

Gli interessati devono essere informati che stanno per accedere ad una zona videosorvegliata. In osservanza del provvedimento in materia di videosorveglianza reso dall’Autorità Garante per la protezione dei dati personali l’8 aprile 2010, possono essere installati uno o più cartelli, in relazione alla presenza di una o più telecamere e secondo il loro raggio di azione.

Tali cartelli sono collocati in modo da essere ben visibili in ogni condizione di illuminazione ambientale; inglobano un simbolo o una stilizzazione di esplicita e immediata comprensione; sono allocati prima della zona videosorvegliata, anche nelle immediate vicinanze della telecamera.

In ogni caso, fatte salve le ipotesi di liceità del trattamento per la salvaguardia di interessi vitali dell’interessato o di altre persone fisiche, per l’esercizio di un compito di interesse pubblico, o per adempiere ad un obbligo di legge, l’informativa viene resa disponibile all’interessato in modo agevole e senza oneri (anche mediante affissione in bacheche o locali, avvisi, carelli agli sportelli per gli utenti).

# 4. MODALITÀ DI RACCOLTA, CONSERVAZIONE E REQUISITI DEI DATI PERSONALI

I dati personali vengono trattati in modo lecito e secondo correttezza per le finalità indicate nel presente Regolamento. I dati vengono trattati in modo pertinente, completo e non eccedente, rispetto alle finalità per le quali sono raccolti e successivamente trattati.

www.cri.it

Associazione della Croce Rossa Italiana

Via Bernardino Ramazzini,31 - 00151 Roma

C.F. e P.IVA 13669721006

# CROCE ROSSA ITALIANA

# REGOLAMENTO RELATIVO ALL’USO DELLA VIDEOSORVEGLIANZA E I SUOI EFFETTI GIURIDICI

# Revisione 0 del 22 luglio 2022

Le immagini delle telecamere saranno conservate per un periodo di 24 ore successive alla rilevazione, fatte salve speciali esigenze di ulteriore conservazione in relazione a festività o chiusura degli uffici, nonché nel caso in cui si debba aderire ad una specifica richiesta investigativa e dell’Autorità Giudiziaria o di Polizia Giudiziaria, dopodiché le immagini si sovrapporranno alle precedenti, cancellandole. I dati vengono trattati con modalità idonee a salvaguardare l’anonimato, anche successivamente alla raccolta.

Non sono consentite riprese di dettaglio dei tratti somatici delle persone fisiche, che non siano funzionali alle finalità istituzionali dell’impianto attivato. Le telecamere presentano le caratteristiche descritte in un’apposita relazione rilasciata dalla ditta installatrice e tale materiale è conservato a cura del Titolare.

# 5. DIRITTI DEGLI INTERESSATI

In relazione al trattamento dei dati personali, è assicurato agli interessati l’effettivo esercizio dei propri diritti. Le istanze possono essere trasmesse al titolare del trattamento mediante lettera raccomandata o pec, che dovrà provvedere entro e non oltre trenta giorni. In ogni caso, l’interessato potrà presentare reclamo all’Autorità Garante per la protezione dei dati personali.

Nel caso di richiesta di accesso ai propri dati, l’interessato potrà avere visione soltanto delle immagini che lo riguardano direttamente. La richiesta dovrà essere motivata, quanto più possibile precisa, scritta e corredata della fotocopia del proprio documento di identità. L’istanza deve indicare a quale impianto di sorveglianza si fa riferimento e il giorno e l’ora in cui l’istante potrebbe essere stato oggetto di ripresa.

Il Titolare del trattamento, previa valutazione dell’istanza, potrà autorizzare la visione delle immagini, indicandone le specifiche modalità.

Il Responsabile dell’Ufficio tecnico sarà tenuto ad accertare l’effettiva esistenza delle immagini e alla conservazione delle immagini su appositi supporti; di ciò darà comunicazione al richiedente. Nel caso di accertamento positivo, verrà fissato il giorno, l’ora e il luogo in cui l’interessato potrà visionare le immagini che lo riguardano. La risposta alla richiesta di accesso ai dati deve essere inoltrata entro 30 giorni dalla ricezione.

# 6. NORMATIVA APPLICABILE

Per quanto non disciplinato dal presente Regolamento, si rinvia alla normativa contenuta nel Regolamento (UE) n. 2016/679 (GDPR), nel D.Lgs. n. 196/2003 (Codice della Privacy) come modificato dal D.Lgs. n. 101/2018, nonché nei provvedimenti generali sulla videosorveglianza approvati dall’Autorità garante per la protezione dei dati personali e alla prassi di settore.

www.cri.it

Associazione della Croce Rossa Italiana

Via Bernardino Ramazzini,31 - 00151 Roma

C.F. e P.IVA 13669721006

# CROCE ROSSA ITALIANA

# REGOLAMENTO RELATIVO ALL’USO DELLA VIDEOSORVEGLIANZA E I SUOI EFFETTI GIURIDICI

# Revisione 0 del 22 luglio 2022

# TAVOLA DELLE REVISIONI DEL PRESENTE REGOLAMENTO

|N|Data della delibera del Consiglio Direttivo|Adozione|
|---|---|---|
|0|22 luglio 2022|Adozione|
|1|============|============|
|2|============|============|
|3|============|============|
|4|============|============|
|5|============|============|

www.cri.it

Associazione della Croce Rossa Italiana

Via Bernardino Ramazzini,31 - 00151 Roma

C.F. e P.IVA 13669721006

